สถานที่ท่องเที่ยวกรุงเทพ

1. ล่องเรือดินเนอร์แม่น้ำเจ้าพระยา
ดื่มด่ำบรรยากาศล่องเรือสำราญสุดหรู พร้อมอิ่มอร่อยกับอาหารไทยและนานาชาติแบบบุฟเฟต์ขณะล่องเรือชมทัศนียภาพสองฝั่งแม่น้ำเจ้าพระยา พร้อมบรรยากาศความบันเทิงบนเรือ ไม่ว่าจะเป็นการฟังบทเพลงแสนไพเราะ และชมการแสดงศิลปะวัฒนธรรมไทยที่หาดูได้ยาก 

2. สยาม อะเมซิ่งพาร์ค สวนน้ำขนาดใหญ่กลางกรุงเทพ
สำหรับใครที่อยากไปสถานที่พักผ่อนหย่อนใจแบบ 2 in 1 ที่มีทั้งเครื่องเล่นและสวนน้ำ ต้องที่นี่… “สยาม อะเมซิ่ง พาร์ค” หรือชื่อเดิมที่เรารู้จัก “สวนสยาม” สถานที่ที่ครบเครื่อง เรื่องความสนุก เพราะเราจะได้สัมผัสทั้งกับท้องทะเลกลางกรุงเทพมหานคร ขนาดใหญ่ที่สุดในโลก มาพร้อมกับไฮไลท์อย่างสไลเดอร์ยักษ์ เครื่องเล่นน้ำที่จะทำให้หัวใจของคุณเสียวลงไปถึงตาตุ่มอย่างคุณไม่เคยพบมาก่อน เจอความตื่นเต้น ระทึกใจไปกับโซนเครื่องเล่นยักษ์แบบ Xtreme ผจญภัยแบบสุดเหวี่ยงไปกับเครื่องเล่นโซนแอดเวนเจอร์เวิลด์ และอีกมากมาย 

3.  มหานครสกายวอล์ค ชมวิวกรุงเทพที่นึกว่าอยู่นิวยอร์ก 
สายถ่ายรูปต้องห้ามพลาด!! เดินชมยอดวิวดาดฟ้ากรุงเทพ ฯ และรูฟท็อปบาร์ที่สูงที่สุดในประเทศไทยแบบ 360 องศา บนระเบียงพื้นกระจกที่เห็นแล้วเสียวไส้กันเลยทีเดียว ที่ชั้น 78 ของตึกคิง เพาเวอร์ มหานคร

จุดไฮไลท์ของมหานครสกายวอร์คนี้ นอกจากเป็นจุดชมวิวชั้นดาดฟ้าที่มีความสูงถึง 314 เมตร ซึ่งถือว่าเป็นความสูงที่ใครหลาย ๆ คนเห็นแล้วจะต้องเสียวไส้กันแน่นอน นอกจากนี้ก็มีไฮไลท์อื่น ๆ ที่ไม่ว่าจะเป็นลิฟต์ความเร็วสูง ที่จะพาทุกคนไปสู่ชั้น 74 ภายในเวลาเพียงแค่ 50 วินาทีเท่านั้น! พร้อมกับชมภาพบรรยากาศกรุงเทพแบบ 360 องศา ผ่านระบบเทคโนโลยี AR(Augmented Reality) และส่งโปสการ์ดผ่านตู้ไปรษณีย์ ที่สูงที่สุดในประเทศอีกด้วย 